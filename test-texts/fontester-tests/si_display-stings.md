---
title: Sinhala font tests - Test strings
description: Sinhala font tests - Test strings
language: sin
script: sin
writing_systems:
credits: Mooniak, Pushpanada Ekanayke, LTRL
copyright: Mooniak and Pushpanada Ekanayke
license: CC-BY-SA-4.0
year: 2015
url: https://github.com/mooniak/sinhala-font-tools

layout: default.html
collection: tests
---

# Sinhala font tests -  Test strings

ශ්‍රී විද්‍යාශේඛර විද්‍යාලයේ ශිෂ්‍ය ශිෂ්‍යාවෝ පනහක් පමණ ආචාර්‍ය්‍ය මණ්ඩලයේ සිවුදෙනෙකු සමඟ අධ්‍යාපන චාරිකාවක නිරත වූහ. ඔවුහු උදෑසන පාසල් කාර්යාලය අසලදී පඤ්ච ශීලය සමාදන් වී කොළඹ බලා පිටත් වූහ. ඔවුහු කෞතුකාගාරය, කාලගුණ විද්‍යා දෙපාර්තමේන්තුව, වෛද්‍ය පීඨය, ගාලු මුවදොර හෙවත් ගොල්ෆේස් පිටිය වෙත පැමිණ සමුද්‍රය නැරඹීමට ද අදහස් කර ගෙන සිටියහ.

ප්‍රථමයෙන් කාලගුණ විද්‍යා දෙපාර්තමේන්තුවට ගොස් සෞරග්‍රහ මණ්ඩලය, ක්ෂීරපථය, පෘථිවිය, උත්තර -දක්ෂිණ ධ්‍රැව, වෙනත් රටවල ඍතුභේදය ආදිය පිළිබඳ විවිධ විස්තර අසා පුදුමයට පත් වූහ. ඉන් පසුව සිංඤෝ ගුරුතුමා සමඟ ආපනශාලාවට ගිය ඥානපාල කිලෝග්‍රෑමයේ ක්‍රීම්කැකර් බිස්කට් පෙට්ටියක් ද ක්‍රීම් සොඩා ද මිලදී ගෙන සියල්ලන්ටම බෙදා දුන්නේය.

අනතුරුව ඉංග්‍රීසි ජාතික ග්‍රෙගරි ආණ්ඩුකාරවරයාගේ කාලයේ නිර්මාණය කළ කෞතුකාගාරයට ගියවිට එම ගොඩනැගිල්ලේ පෞරාණික බව තුලින් ඉස්මතු වූ ප්‍රෞඩත්වය නිසා ගෞරවනීය හැඟීම් සියලුදෙනාගේම චින්තාභ්‍යන්තරයේ  හට ගත්තේය. එහි ප්‍රදර්ශනය කර තිබූ වෘත්තරත්නාකාර කර්තෲන් විසින් රචිත සංස්කෘත ශ්ලෝකයක් ද අපහසුවෙන් සජ්ඣායනා කළහ.

  “වා පාදාන්තේත් වසෙහු ග් වත්‍රෝ
  ඥේයෝන්‍යෝ මාත්‍රිකෝලාජුඃ”
 “ ප්‍රසුනතෟප්තිඃ දධතඃ ෂඩර්තවඃ
  පුරේස්‍ය වාස්තව්‍ය තුටුම්බිතාං ගියුඃ”

මිශ්‍ර සිංහල හොඩියේ එන ඍ, ඎ, ඏ, ඐ වැනි අක්ෂර නිවැරදිව උච්චාරණය කරන අන්දම ද ගුරුවරුන්ගෙන් අසා දැනගත්හ.

එහිදී හමුවු  ස්පාඤ්ඤ ජාතිකයන් කිහිපදෙනෙකු සමඟ ඡායාරූපයකටද පෙනී සිටි අතර ක්‍ෂණිකවම තමන් අතට දුන් ඡායාරූප දෙස බලා විදේශිකයන්ගේ ප්‍රඥාව පිළිබඳ මවිත වූහ. එහිදී ආචාර්‍යවරයෙකුගේ උපදෙස් පරිදි තමන්ට ලබා දුන් ත්‍යාගයට ඛේමා නම් ශිෂ්‍යාව  “තැන්ක්‍යු” යැයි කීවාය.

අවසානයේ ගෝතමී විහාරයට ගොස් එහි සිතුවම් කර තිබූ ත්‍රෛලෝක  නායක බුද්ධ ශාස්තෲන් දැක්වෙන බෞද්‍ධ චිත්‍රාවලියේ අද්‍විතීය  බව අගය කළහ. එසේම දෙව්දත් තෙරනුවන් තුළ වන ක්‍රෑර සහ රෞද්‍ර බවද බුදුන්ගේ මුහුණේ වන මෛත්‍රිය හා කුළුණුබර බව මූර්තිමත් කර තිබූ අකාරයද ප්‍රශංසාවට ලක් කළහ. පසුව රාත්‍රී දහයට පමණ නැවත ස්වකීය විද්‍යාලයට ළඟා වූයේ තම තමන් ලැබූ අත්දැකීම් සම්භාරය පිළිබඳ අමන්දාන්දයට පත්වෙමිනි.

***

සිංහල අකුරු, ඈත අතීතයේ පටන් ඒවා පරිහරණය කළ අපේ මුතුන් මිත්තන් අතින් වැඩි දියුණු වෙමින් අප කරා පැමිණ තිබෙනවා. සිංහල අක්ෂර නිර්මාණය හා විකාශනය දීර්ඝ ඉතිහාසයකට උරුමකම් කියන්නක්. එය, අපේ ඉපැරැණි චිත්‍ර කලා සම්ප්‍රදාය තුළ ඉතා සුන්දර ප්‍රකාශනයක් හැටියට මතු වුණා. සිංහල අකුරුවලට උපතින් ම හිමි වී තිබෙන ජීව ගුණය, ආවේණික හැඩ තල හා සෞන්දර්ය වටිනාකම එදවස කලා ශිල්පීන් මනා ලෙස හඳුනාගෙන සිටි නිසයි ඒ. මුද්‍රණ ශිල්පයේ සම්ප්‍රාප්තියත් සමඟ, තාක්ෂණය හා මුසු වූ අක්ෂර හැඩ තල හා අනුපාත, ප්‍රායෝගික ව වඩාත් නිවැරැදි හා පැහැදිලි තත්ත්වයක් කරා ළඟා වුණා.අප රටේ මුල් කාලයේ මුද්‍රිත පොතපතේ පටන්, එක්දහස් නවසිය අසූ ගණන් දක්වා ම සිංහල අකුරුවල රූපමය ලක්ෂණ වර්ධනය වුණා. එකල කුඩා දරුවන් ගේ පොතකට ගැනුණු ඊයම්වලින් තැනුණු අකුරු මෙන් ම, චිත්‍ර ශිල්පීන් විසින් අවස්ථානුකූල ව අතින් ඇඳි අකුරු වුවත් ඕනෑ ම ළමයෙකුට කියවා ගැනීමේඅපහසුවක් තිබුණේ නැහැ.

***

සීගිරි පර්‍වත මස්තකාරූඪ මනුෂ්‍යයෙකුට සෝදාහරණ සහිත ව හෙළයා ගේ ශෛල, වාරි, ගෘහ නිර්මාණ ශක්‍යතාව ද සෙල්බිතෙහි තැවරූ මඩස්තරයක ඇඳි නාරි චිත්‍රයන් ගෙන් සහ කැටපත්පවුරෙහි ලිඛිත කුරුටු ගීවලින් හෙළයා ගේ සෞන්දර්ය හැකියාව දු මනා සේ දැකගත හැක.

***

ශ්‍රී ලඞ්කාවේ ගැමි ක්‍රීඩා ආදී දෑ දකින්නට ලැබෙන අතර එතුළින් අන්‍යොන්‍ය ව ක්‍රෝධය වෛරය වැනි  දේ වෙනුවට ප්‍රීතිය දක්‍ෂතා සහ කරුණාව සහයෝගීතාව ඈ වර්ධනය වේ.

***

ගඟෙන් වතුර බී මුහුදට ආවඩපු ඒ රතු තැඹිලි කඩන දුෂාන් ක්‍රෝධ නොකරන දක්‍ෂ නැණවතෙකි. ඔහු වසන දැරණියගල ශ්‍රී ලංකාවේ ප්‍රසිද්ධ නගරයකි.

***

දැරණියගලට ඉහල අහසේ දඟකරන වලාපෙළ මවනා සොඳුරු දසුන රාත්‍රිය උදාවත් සමග ක්‍ෂයවේ.

***

මහරාවණ දඬුමොණරයෙන් ගොස් දැරණියගල සඟවා සිටි සීතා රැගෙන රාත්‍රිය උදාවට පෙර ක්‍ෂණයෙන් දුවන්නට විය.

***

වජ්‍රාසන ආරූඪ වූ ශ්‍රී ශක්‍ර දිව්‍ය රාජයා විචක්ෂණ ලෙස බැලුම් හෙලන කල දෝලාවෙන් බට මහා රාජිණිය දුටුවේය.

***
