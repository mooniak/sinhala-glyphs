---
title: Sinhala punctuation tests
description: Sinhala font tests - Test strings
language: sin
script: sin
writing_systems:
credits:
copyright:
license: CC-BY-SA-4.0
year: 2015
url: https://github.com/mooniak/sinhala-font-tools

layout: default.html
collection: tests
---

# Lanka

එය කලාකරුවකු වෙතින් දුර්ලභ වශයෙන් පහළ වන්නා වූ ගුණාංගයකි. සේකර වඩාත් විශිෂ්ට වන්නේ කවියකු වශයෙන් යැයි කීම විවාදයෙන් තොර කියමනකි. ඔහු ස්වකීය ජීවිත කාලයේදී කවි පොත් අටක් ප්‍රකාශයට පමුණුවා ඇත. ඒ මෙආකාරයෙනි.’ව්‍යාංගා’ (කේ. ජයතිලක සමඟ), 'සක්වා ලිහිණි’, 'හෙට ඉරක් පායයි’, 'මක්නිසාද යත්’, 'රාජතිලක, ලයනල් සහ ප්‍රියන්ත’, ‘බෝඩිම’ ‘නොමියෙමි’ සහ 'ප්‍රබුද්ධ’. මේවා නූතන සිංහල කවියේ සරුසාර අස්වැන්න ලෙස අපට සැලකිය හැකිය. සේකර එක් පැත්තකින් කොළඹ කවියත් තවත් පැත්තකින් පේරාදෙණි කවියත් අතික්‍රමණය කළ අයකු ලෙස මම දකිමි. එය කෙතරම් ද කිවහොත් මුල් කාලයේදී ඔහු නිසඳැස් කවි උපහාසයට පවා ලක්කර ඇත. සමස්තයක් විදියට ගත් විට සේකරගේ කවිවලින් කියැවෙන්නේ අයුක්තියෙන් අධර්මයෙන් පිරි මේ ධනවාදි සමාජය විවේචක යථාර්ථවාදී දෘෂ්ටියකින් විවරණය කොට, එය පිටුදැක ධර්මය වටහාගත හැකි, සත්‍යය, සුන්දර බව දැකගත හැකි උත්තර සමාජයක් ගොඩනැංවීම පිළිබඳ යැයි සිතමි. සේකර මුල් කාලයේදී ඉපනැල්ලේ කරල් අහුලන එතනලා ගැනත් කවි ලියා තිබෙනවා නොවේදැයි ඇතැම් විශ්වවිද්‍යාල ඇදුරන් ප්‍රශ්න කළේ ඔහු වැළලීමේ කැත, නින්දිත කුමන්ත්‍රණයකට සහභාගි වෙමිනි. > ඇත්ත වශයෙන් ම සේකරගේ අවසාන කාව්‍ය සංග්‍රහය වූ ද, ඔහුගේ උත්කෘෂ්ටතම කාව්‍ය කෘතිය වූ ද ‘ප්‍රබුද්ධ’ පළවී මාස ගණනාවක් යනතුරුම ඒ ගැන කිසිදු කතිකාවක් සිදු නොවූ බව වරක් ප්‍රවීණ ලේඛක එච්. ඒ. සෙනෙවිරත්න වරක් හෙළිදරව් කර සිටියේය. මේ කාව්‍ය කෘතියේ විශිෂ්ටත්වය සමාජගත වූයේ පසුකලෙකදී ය. සේකර ඔහුගෙන් පසුව බිහි වූ රත්න ශ්‍රී විජේසිංහ ප්‍රමුඛ නව තරුණ කවි පරපුරකට ප්‍රදීපාලෝකයක් වූ ආකාරය දැක්ක හැකිය. සේකර නිසඳැස් කවිය වඩාත් සුඛනම්‍ය කළ බවත් එසේ නොවන්ට එය විශ්වවිද්‍යාලයටම සීමා වන්ට ඉඩ තිබුණු බවත් මහාචාර්ය සෝමරත්න බාලසූරිය වරක් මා සමඟ කියා සිටියේය. ගීත රචකයකු වශයෙන් ද සේකරගේ යුග කාර්යභාරය ප්‍රශංසනීය ය. ඔහු ආචාර්ය පණ්ඩිත් අමරදේවයන් සමඟ එක්ව ‘මධුවන්ති’ වැනි ගුවන්විදුලි වැඩසටහන් ඔස්සේ ද, වේදිකා නාට්‍ය, මුද්‍රා නාට්‍ය හා චිත්‍රපට ඔස්සේ ද සරල ශාස්ත්‍රීය ගී සම්ප්‍රදායක් බිහි කළේ ය. අද සුභාවිත ගීතය ලෙස අප ආදර්ශ කර ගන්නේ එයයි. මෙහිදි ද ඇතැම් කුහක එදිරිවාදිකාරයන් සේකරගේ ප්‍රතිභාව ගර්හාවට ලක්කළ ආකාරය පෙනේ. 'මළහිරු බැස යන හැන්දෑ යාමේ’, ‘මා මළ පසු සොහොන් කොතේ’ වැනි නිබන්ධ, කොළඹ කවීන්ගේ සමනල් අදහස්ම අලුත් ආකෘතියකින් එළිදැක්වීමක් ලෙස ය ගුණදාස අමරසේකර ප්‍රකාශ කර ඇත්තේ. සේකර නමැති චිත්‍ර ශිල්පියා ද අතිශය නිර්මාණශීලිය.

#ප්‍රවීණයන්ගේ ලෝක මේසපන්දු තරගාවලියට 19 ක්
ජපානයේ යොකොහමා නුවරදී මේ මස 30 වැනි දින සිට ජුනි මස 06 වෙනිදා දක්වා පැවැත්වෙන 12 වැනි ප්‍රවීණයින්ගේ වයස සීමා මේස පන්දු ලෝක සූරතාවලියට ශ්‍රී ලංකාවෙන් 19 දෙනෙකු සහභාගි වේ.
ලෝක සූරතා තරගාවලිය සඳහා සහභාගි වන වයස් කාණ්ඩවලට අයත් ක්‍රීඩක ක්‍රීඩිකාවන් මෙසේය.
ප්‍රවීණයන්ගේ පිරිමි කණ්ඩායම්
සී.රොබට් ජෝසෆ් (වයස 65 - 69) වෛද්‍ය ජී. එන්. ලූකස් (වයස 60 - 64), එම්. එම්. එම්. ලාෆිර් (වයස 50 - 59) කලමණාකාර හා පිරිමි කණ්ඩායමේ නායක සරත් විජේසූරිය (වයස 50 - 59) උපාලි රංජිත් (වයස 50 - 59) එස්. එස්. සී. සිල්වා (වයස 50 - 59), දයා සමරවීර (වයස 50 - 59), රජිව විජේසිංහ, වරුණ ගුණවර්ධන (වයස 40 - 49), ජී. ජි. වීරක්කොඩි (වයස 40 - 49 මුළු කණ්ඩායමේ නායක), එච්. ගමගේ (වයස 40 - 49), අතුල රත්නවීර (වයස 40 - 49), සී. එම්. බන්දුල (වයස 40 - 49), ජයසිරි ඉත්තාපාන (වයස 40 - 49), කිරෝන් ෂෙනොයි (වයස 40 - 49).
ප්‍රවීණයන්ගේ කාන්තා කණ්ඩායම
අමා සුරවීර (වයස 50 - 59), නාමල් ගුණසේකර (40 - 49 කාන්තා නායිකාව) දයා පීරිස් (වයස 40 - 49) පුෂ්පා කොළඹ තන්ත්‍රී (වයස 40 - 49)
<PIC>වාඩිවී වමේ සිට දකුණට
රොබට් ජෝසෆ්, සරත් විජේසූරිය, ජී. වීරක්කොඩි, (කාන්තා) එම්. එම්. එම්. ලතිෆ්, (කළමණාකාර හා පිරිමි කණ්ඩායමේ නායක) දයා සමරවීර, රජිව් විජේසිංහ, එස්. එස්. ද සිල්වා.
සිටගෙන වමේ සිට දකුණට
පුෂ්පා කොළඹ තන්ත්‍රී, දයා පීරිස්, අතුල රත්නවීර, ජයසිරි ඉත්තාපාන, කේ. ෂොනොයි වෛද්‍ය ජී. එන්. ලුකස්, වරුණ ගුණවර්ධන, එච්. ගමගේ , අමා සුරවීර, නාමල් ගුණසේකර (කාන්තා කණ්ඩායමේ නායිකා) උපාලි රංජිත්, ඩී. එම්. බන්දුල ඡායාරූපයේ පෙනී සිටි නැත.</PIC>
</ART>


#සිංගර් කුසලාන කාන්තා ක්‍රිකට් සති අන්තයේ
ශ්‍රී ලංකා කාන්තා ක්‍රිකට් සංගමය සංවිධානය කරන සිංගර් කුසලාන අන්තර් සමාජ 'බී' කොටසේ වාර්ෂික ක්‍රිකට් තරගාවලිය ජුනි මස 10 වන දින සිට කොළඹ කෝල්ට්ස් පිටියේ දී සහ බේබෲක් පෙදෙස මුවර්ස් පිටියේ දී ආරම්භ වේ.
මෙම තරගාවලිය සඳහා පාලින්ක් ක්‍රීඩා සමාජය, නුවර කාන්තා ක්‍රිකට් සමාජය, ශ්‍රී ලංකා කාන්තා ක්‍රිකට් සමාජය, කෑගල්ල ක්‍රීඩා සමාජය, මීගමුව ක්‍රීඩා සමාජය සහ දංකොටුව ක්‍රීඩා සමාජය සහභාගි වෙති.
ජූනි 10 - පාලින්ක් ක්‍රී.ස. සහ නුවර කාන්තා ක්‍රී.ස. (කෝල්ට්ස්) ශ්‍රී ලංකා කාන්තා ක්‍රී.ස. සහ කෑගල්ල කාන්තා ක්‍රී.ස. (මුවර්ස්), 11. පාලින්ක් ක්‍රී.ස. සහ කෑගල්ල කාන්තා ක්‍රී.ස. (කෝල්ට්ස්) මීගමුව කාන්තා ක්‍රී.ස. සහ ශ්‍රී ලංකා කාන්තා ක්‍රී.ස. (මුවර්ස්), 14. පාලින්ක් ක්‍රී.ස. සහ මීගමුව කාන්තා ක්‍රී.ස. (කෝල්ට්ස්) නුවර කාන්තා ක්‍රී.ස. සහ කෑගල්ල කාන්තා ක්‍රී.ස. (මුවර්ස්), 15. ශ්‍රී ලංකා කාන්තා ක්‍රී.ස. සහ පාලින්ක් ක්‍රී.ස. (කෝල්ට්ස්) නුවර කාන්තා ක්‍රී.ස. සහ මීගමුව ක්‍රී.ස. (මුවර්ස්), 16. නුවර කාන්තා ක්‍රී.ස. සහ ශ්‍රී ලංකා කාන්තා ක්‍රී.ස. (කෝල්ට්ස්) කෑගල්ල කාන්තා ක්‍රී.ස. සහ මීගමුව කාන්තා ක්‍රී.ස. (මුවර්ස්), 18. දංකොටුව කාන්තා ක්‍රී.ස. සහ මීගමුව කාන්තා ක්‍රි.ස. (කෝල්ට්ස්)
ප්‍රේමචන්ද්‍ර

# මලල ක්‍රීඩා පුහුණුකරුවන් ශ්‍රේණිගත කරයි- (ජගත් ප්‍රේමචන්ද්‍ර)
ශ්‍රී ලංකා මලල ක්‍රීඩා පුහුණුකරුවන්ගේ සංගමයේ ලියාපදිංචිය ලබා ඇති දිවයිනේ සියලුම මලල ක්‍රීඩා පුහුණුකරුවන් ශ්‍රේණිගත කිරීමට එම සංගමය තීරණය කර තිබේ.
පළාත් මට්ටමින් පැවැත්වෙන මේ සඳහා ජාතික හැඳුනුම්පත, හදාරා ඇති පාඨමාලාවල මුල්පිටපත් සහ ක්‍රීඩක ක්‍රීඩිකාවන්ගේ පුහුණුව තහවුරු කිරීමට අවශ්‍ය ලිපි හා වෙනත් ලිපි රැගෙන පහත සඳහන් දිනයන්වල දී සංගම් මුලස්ථානයට වාර්තා කරන ලෙස ශ්‍රී ලංකා මලල ක්‍රීඩා පුහුණුකරුවන්ගේ සංගමයේ ලේකම් වයි. කේ. කුලරත්න මහතා සියලුම පුහුණුකරුවන්ගෙන් ඉල්ලා සිටී.
ජුනි 21 – බස්නාහිර (පෙ:ව: 10.00) වයඹ (පෙ:ව: 2.00) උතුරු මැද (පෙ:ව: 3.00)
ජුනි 22 – මධ්‍යම (පෙ:ව: 10.00) ඌව (පෙ:ව: 2.00) උතුර (පෙ:ව: 3.00)
ජුනි 24 – දකුණ (පෙ:ව: 10.00) සබරගමුව (පෙ:ව: 2.00) නැඟෙනහිර (පෙ:ව: 3.00)



# දේවානන්දයේ ඉෂාරා මධුරංගීගෙන් මේස පන්දු දක්ෂතා -(ජගත් ප්‍රේමචන්ද්‍ර)

ඉන්දියාවේ දී පැවැත්වෙන ආසියානු කනිෂ්ඨ මේස පන්දු තරගමාලා දෙකක් සඳහා සහභාගී කරවන ශ්‍රී ලංකා මේස පන්දු කණ්ඩායම් (බාලක/බාලිකා) තෝරා ගැනීමේ පුහුණු තරග පසුගියදා ගල්කිස්ස ශාන්ත තෝමස් විද්‍යාලයීය ගෘහස්ථ ක්‍රීඩාගාරයේදී නිමා විය. එහිදී අම්බලන්ගොඩ ශ්‍රී දේවානන්ද විද්‍යාලය නියෝජනය කළ ඉෂාරා මධුරංගී ක්‍රීඩිකාව සුවිශේෂ දක්ෂතා දක්වමින් පෙරමුණ ගැනීමට සමත් වීම කැපී පෙණුණි. ඒ. ඩබ්. අනුරලාල් මහතා යටතේ පුහුණුවීම් ලබන ඉෂාරා මීට ප්‍රථම විදේශ සංචාර කිහිපයකට ම සහභාගී වී ඇති ක්‍රීඩිකාවක්ද වන ඇය කනිෂ්ඨ ශ්‍රේණි්ගත කිරීමේ දී ප්‍රමුඛත්වයේ පසුවෙන්නියකි.
ඇයට අමතරව කල්පනී හේරත් (උසස් බාලිකා විද්‍යාලය – නුවර) ඒ. සී.කේ. උඩුගම (දේවි බාලිකා විද්‍යාලය – කොළඹ) යන අයද මෙම සංචිතයේ පෙරමුණ ගැනීමට සමත් වූහ.
බාලක කණ්ඩායම තේරීමේ දී තරිඳු සමරවීර (ශා. තෝමස් විද්‍යාලය – ගල්කිස්ස) ගිහාන් ලියනගේ (ධර්මරාජ විද්‍යාලය – නුවර) සහ ජී.ජී. එච්. සජිත් (ශ්‍රී දේවානන්ද විද්‍යාලය – අම්බලන්ගොඩ) යන අය පෙරමුණ ගත්හ.
ඉහත නම් සඳහන් ක්‍රීඩක ක්‍රීඩිකාවන්ගෙන් යුත් කණ්ඩායම් දෙක ඉන්දීය සංචාරයට සහභාගී කරවීමට ක්‍රීඩා අමාත්‍යාංශයේ අනුමැතිය සඳහා තේරීම් කමිටුව විසින් යවා ඇත.


# උතුරු මැද පාපැදි සූරතා අයියා හා නංගී දිනති
## අනුරාධපුර නැගෙනහිර සමූහ
## සේනපුර ඩී. නිශ්ශංක

2004 වසරේ 30 වැනි ජාතික මහා ක්‍රීඩා උළෙලට සමගාමීව සිංගර් සමාගමේ අනුග්‍රහයෙන් හා උතුරු මැද පළාත් ක්‍රීඩා දෙපාර්තමේන්තුවේ මෙහෙයවීමෙන් 15 වැනි වරටත් පසුගිය 06 වැනි දින අනුරාධපුරයේ පැවැති සිංගර් මහා පාපැදි තරගයෙන් 2004 උතුරු මැද පළාත් පිරිමි හා කාන්තා පාපැදි ශූරතා දෙකම එකම පවුලේ අයිය නගෝ දෙදෙනා විසින් දිනාගත්හ.
මේ අනුව අනුරාධපුර පැරණි නගරයේ යූ. ඩී. එස්. අහංගම (අයියා) පාපැදි පිරිමි ශූරතාවයද, අනුරාධපුර පැරණි නගරයේ ශ්‍රියාලතා වික්‍රමසිංහ (නංගී) කාන්තා ශූරතාවයද දිනාගන්නා ලදී. අනුරාධපුරයේ එෆ්. එස්. රංජන පිරිමි අනු ශූරතාවය ද, විජයපුර එස්. කේ. වර්ණශාන්ත 3 වැනි ස්ථානයද, කාන්තා තරගයෙන් දිඹුලාගල ඩී. ඒ. සී. මල්කාන්ති අනු ශූරතාවය ද, විජයපුර ආර්. එම්. ආර්. රත්නායක 3 වැනි ස්ථානයද හිමිකර ගැනීමට සමත්වූහ.
උතුරු මැද 2004 පාපැදි පිරිමි සවාරිය කි.මී. 140 ක් වූ අතර කාන්තා සවාරිය කි.මී. 50 කි. අනුරාධපුර දිසාවේ හා පොලොන්නරුව දිසාවේ පාපැදි ක්‍රීඩක ක්‍රීඩිකාවන් විශාල පිරිසක් තරගයට ඉදිරිපත්ව සිටියහ.

2004 උතුරු මැද පාසල් (කාන්තා) පාපැදි තරගයේ ශූරතාවය අනුරාධපුර ස්වර්ණපාලී බාලිකා මහ විදුහලේ මධුෂානි ශෂිකලා ශිෂ්‍යාව විසින් දිනාගත් අතර අනුරාධපුර නිවන්තකචේතිය මහ විදුහලේ සෙව්වන්දි මේඛලා අනු ශූරතාවයද, එම විදුහලේම ඉෂාරා දිල්හානි 3 වැනි ස්ථානයද දිනා ගත්හ.

අනුරාධපුර මාර්කට් පෙදෙසේ සිංගර් ආයතනය ඉදිරිපිටින් තරග සියල්ලක්ම ආරම්භ වූ අතර අනුරාධපුර නව බස්නැවතුම් පළේ සිංගර් ආයතනය ඉදිරිපිටින් තරග නිමාවට පත්විය. පාපැදි ශූරයින්ට හා ශූරියන්ට පාපැදි හා මුදලින් ත්‍යාග ප්‍රදානය කරන ලදී. ත්‍යාග ප්‍රදානය කිරීම සිංගර් ආයතනයේ අනුරාධපුර දිස්ත්‍රික් කළමනාකාර රුවන් ජයසූරිය, දිස්ත්‍රික් ක්‍රීඩා නිළධාරි ජී. එච්. ඉන්ද්‍රපාල ද සිල්වා, දිස්ත්‍රික් ක්‍රීඩා නිළධාරි ගාමිණී ජයසුන්දර, අනුරාධපුර ප්‍රාදේශීය කළමනාකාර (සිංගර්) රොහාන් ලෙව්කේ, අනුරාධපුර ප්‍රාදේශීය කළමනාකාර (සිංගර්) සුජීව ඩයස් යන මහතුන් ඇතුළු සිංගර් ආයතනයේ කළමනාකරුවන් රැසක් අතින් සිදු වූ අතර උතුරු මැද ප්‍රවාහන අමාත්‍යාංශයේ ලේකම් ගෝඨාභය ජයරත්න, උතුරු මැද ක්‍රීඩා අධ්‍යක්ෂ ආර්. ජී. එන්. චන්ද්‍රසේකර, සිංගර් සමාගමේ අලෙවි අධ්‍යක්ෂ අසිත අබේසේකර, වෙළෙඳ අධ්‍යක්ෂ මූර්ලි ප්‍රකාෂ්, අළෙවි කළමනාකරු නසාර් මජීඩ්, වෙළෙඳ කළමනාකරු ධම්මික විජේසුන්දර යන මහතුන් ඇතුළු පළාත් ක්‍රීඩා දෙපාර්තමේන්තුවේ ක්‍රීඩා නිළධාරීන් මෙම අවස්ථාවට සහභාගි වූහ.



# කාන්තාව හෙළන දහදියෙන් නිසි ප්‍රයෝජන ගනිත් ද?

කාන්තාව පංචකාම සම්පත්තියේ පෝෂ්‍යක කලාපයක් නොවේ. මානව ක්‍රියාවලියේ උල්පතයි. එදා බමුණු මතයටත් මෙදා පුරුෂධිපත්‍යයටත් තෙරපෙමින් දෝලනය වන කාන්තාව ගේ තාරුණ්‍ය - ජීව ගුණය - නිර්මාණ කුසලතාවය හා චමත්කාර ජනක සෞන්දර්යය සුභදායී අගැයීමකට ලක් කළ යුතු යුගය උදාවෙමින් පවතී. එතැන දී කාන්තාවට හිමි කළ යුත්තේ නිසි තැන නොව සමතැනයි.
කෝටි 2 ක් වන මේ රට සමස්ත ජන සංඛ්‍යාවෙන් අඩකටත් වඩා අයත් වන්නේ කාන්තාවන් ය. ඔවුන්ගේ ද අති බහුතරයක් ගෘහනියන් වශයෙන් ස්වාමිපුරුෂයා හා දරුවන් ඇතිදැඩි කරමින් නිවාසගතව ජීවත්වෙති. මෙය ලංකාව වැනි ආසියාතික පුරුෂාධිපත්‍ය රජ කරවන සමාජයක දැකිය හැකි ශෝචනීය ස්වභාවය යි. දරුවන් බිහිකිරිමටත් ස්වාමියාට උයා - පිහා දීමටත් හැර එම කාන්තාවන් තුළ පවතින ආරම්භක ශක්තීන් - දැනුමින් - ශිල්පීය හැකියාවෙන් රටක ආර්ථික - සමාජීය හා ආයතනික සංවර්ධනයට කොතරම් දායකත්වයක් ලබා ගත හැකි ද? යුරෝපීය රටවල් නම් - අපේ රටවල අත්හැර දමා ඇති එම කාන්තා සම්පතින් උපරිම ප්‍රයෝජන නෙළා ගනිමින් සිටිති.
ශ්‍රී ලංකාවේ ගම්මාන සංඛ්‍යාව 40 දහසකි. ඒ සෑම ගමකින් ම වෙළෙඳ කලාපයේ සහ විදේශ සේවයේ ශ්‍රමය විකුණන කාන්තාවන් ගේ ප්‍රතිශතය සියයට 30% ඉක්මවා ඇත. දුගී බව නිසාත් - ග්‍රාමීය පළාත්වල පොදු ලක්ෂණයක් වන පවුලේ සංඛ්‍යාව අධික වීමෙන් ඇතිවෙන පෙළඹවීම නිසාත් - මව්පියන් ගේ - සහෝදර සහෝදරියන් ගේ හා ස්වාමිපුරුෂයා ගේ නොසැලකීම නිසාත් - ලබා ගත් අධ්‍යාපනයට සුදුසු රැකියාවක් නොලැබෙන නිසාත් - මෙම යෞවනියෝ තම තාරුණ්‍ය - හැකියාව හා ශ්‍රමය දේශීය හා විදේශීය සල්ලිකාරයන්ට හා හාම්පුතුනට කැප කරන්නේ එය තමන්ට දැනට තියෙන එක ම ජීවන මාර්ගය නිසා ය. ගෘහනියන් සහ රාජ්‍ය සංස්ථාවල සේවය කරන ලක්ෂ 7 ක් වන කාන්තාවන් හැරුණු විට ඉතිරි ශ්‍රම බලකාය - වෙළෙඳ කලාපයට - විදේශ සේවයට - තේ දලු නෙළීමට - වෙළෙඳ සහායිකා සේවයට - දුරකථන හුවමාරු ස්ථානවලට සම්භාහන ආයතනවලට - ගණිකා මධ්‍යස්ථානවලට - ජනමාධ්‍ය ආයතන හා කොම්පියුටර් මධ්‍යස්ථානවලට අනුයුක්තව ඇත.
වර්තමාන ලංකාවේ උගත් තරුණියන් අතරින් වැඩි ම ප්‍රතිශතය අයත් වන්නේ රැකියා විරහිත සංඛ්‍යාවට ය. කලාප යුවතියන් අතරින් පමණක් අ. පො. ස. (සා.පෙළ සහ උසස් පෙළ) සමත් අය ගේ ප්‍රතිශතය 45% බව සමීකරණයකින් හෙළිදරව් වී ඇත. එහෙත් කිසිවකුත් අවබෝධ කර නොගත් සත්‍යයක් ඇත. එනම් මේ රට වාර්ෂික ජාතික ආදායමට කෝටි ගණනක් උපයා දෙන්නේ ලක්ෂ 10 පමණ වන කලාප යුවතියන් ගේ ශ්‍රමදායකත්වයෙන් බව ය. ලංකාව පුරා මහා - මධ්‍යම හා සුළු ප්‍රමාණයේ ඇඟලුම් කම්හල් 850 ක් පමණ පිහිටුවා ඇත. ශ්‍රී ලංකාවේ ක්‍රියාත්මක කර්මාන්ත අතරින් ප්‍රධාන තැන හිමිවන්නේ ද ඇඟලුම් කර්මාන්තයට ය.
එසේ ම විදේශගත වහල් මෙහෙවරේ යෙදී ඉන්නා කාන්තාවන් ගේ සංඛ්‍යාව ද ලක්ෂ 10 ඉක්මවා ඇත. විදේශීය හාම්පුතුන් ගේ හිරිහැරවලට ලක්වෙමින් ජීවිතයෙන් ද වන්දි ගෙවමින් (විදේශ රටවලින් වාර්ෂිකව එවනු ලබන (මැදපෙරදිගින්) මළ සිරුරු සංඛ්‍යාව දල වශයෙන් 400 පමණි.) විවිධ රෝගාබාධවලට ගොදුරුවෙමින් හා හිරගෙවල්වල රැඳෙමින් ඔවුහු තම තාරුණ්‍ය හා ශ්‍රමය විකුණමින් සිටිත්. මෙම කාන්තාවන් දුක් විඳගෙන මේ රටට එවන මුදලින් රටේ විදේශ විනිමය වැඩි වන තරමට ම සමහර කාන්තාවන් ගේ ස්වාමි පුරුෂයන් ගේ පරදාර සේවනය සහ බේබදුකමත් වර්ධනය වීම ද, සිදු වේ. ඒ අතරේ ලක්ෂ 7 ක් වන වතු කම්කරු ප්‍රජාවගෙන් ලක්ෂ 3 ක් පමණ කාන්තාවන් තේ දලු කැඩීමේ කාර්යයේ යෙදී සිටිත්. ලැයින් නිවාසවල අඩු ම සෞඛ්‍ය - ආහාර අපහසුව විඳ දරා ගනිමින් සුලු දෛනික දීමනාවක් ලබා ගනිමින් මෙම තේ දලු නෙළන්නියන් තේ දලු කර්මාන්තයේ නියැළී සිටිති.
ලංකාවේ සමස්ථ රාජ්‍ය වියදම දළ වශයෙන් කෝටි 78,000 ක් ඉක්මවා ඇත. රටේ ස්වභාවික සම්පත් විකිණීමෙන් ජනතාව පීඩනයට පත් කර - අධික බදු (70%) අය කර ගැනීමෙන් හා දේශීය විදේශීය ණය ලබා ගැනීමෙන් රාජ්‍ය භාණ්ඩගාරයට වාර්ෂිකව එකතු කරන මුදලට සමාන ආදායමක් තම ශ්‍රමය - හැකියාව - දැනීම - හා තාරුණ්‍ය කැප කරමින් වෙළෙඳ කලාප යුවතියන් - විදේශ ගත කාන්තාවන් හා තේ දලු නෙළන කාන්තාවෝ රාජ්‍ය ආදායමට එකතු කර දෙති. එහි පංගු ප්‍රමාණය 2002 වන බැංකු වාර්තාව අනුව පහතින් සඳහන් වේ.
ඇඟලුම් - දශලක්ෂ 78190, තේ කර්මාන්තයෙන් - දශලක්ෂ 63105 සහ විදේශ සේවය - දශලක්ෂ 123183
නිදහස ලබා ගත් දා සිට සම්ප්‍රදායිකව ලංකාවට විදේශ විනිමය ලැබූ ප්‍රධාන ආදායම් මාර්ග වූ තේ - රබර් - පොල්වලින් ලැබෙන විදේශ විනිමය මුදල ඉක්මවමින් ලංකාවේ කාන්තා ශ්‍රම දායකත්වය මත ලැබෙන මුදලින් සමස්ථ රටේ ජනතාව ම නඩත්තු කෙරේ. එහෙත් මෙම මුදලින් රටේ සංවර්ධනයට යෙදෙන්නේ සියයට 10% ක් බවට ද මතයක් ඇත. වංචා හා නාස්තිකාර රාජ්‍ය වියදම් සඳහා වැඩි ම මුදලක් වැය කෙරේ. රටේ සෞඛ්‍ය සහ අධ්‍යාපනය සඳහා අඩුම රාජ්‍ය වියදමත් (5%) වෙන් කරන පළමු ආසියාතික රට ලංකාව ය. 4300 (පා. මන්ත්‍රී + ප්‍රා. ම. +පළාත් මන්ත්‍රී + නාගරික මන්ත්‍රී) වන මන්ත්‍රී නඩය (පළාත් සභා 7 ඇතුළුව) ඇති දැඩි කිරීමට වැය කරන සමස්ථ රාජ්‍ය වියදම කෝටි 10,000 ආසන්න ය.
ශ්‍රී ලංකාවේ වසරක දරු උපත් සංඛ්‍යාව දළ වශයෙන් ලක්ක්ෂ 2 පමණ වේ. ඉදිරි දශකයේ දරුවන්ගෙන් වැඩි ම වශයෙන් මව්වරුන් වන්නේ දැඩි මානසික - ශාරීරික හා සමාජීය පීඩනයට පත්ව ඇති මෙම කාන්තාවන් ය. එම නිසා මොවුන්ට අවශ්‍ය ම ශාරීරික පෝෂණය - මානසික තෘප්තිය ආරක්ෂාව සහ සේවා අවශ්‍යතා (නිසි වැටුප - ගමනාගමන පහසුව - නිවාස - සෞඛ්‍ය පහසුව - පවුල් සුභසාධනය - ක්‍රීඩා සහ කලා පහසුව) ලබා දීම ජාතියේ ම යුතුකම වේ. එසේ නොවනහොත් දැඩි ශාරීරික - මානසික හා ආර්ථික දුෂ්පෝෂණයෙන් පෙළෙන - අනාගත මාතෘත්වය ලබන මෙම තරුණියන්ගෙන් බිහිවන දරුවන් මන්ද බුද්ධික හා ආබාධිතයින් වීමේ ප්‍රවණතාවය වැඩි වේ. මල දරුවන් බිහිවීමේ අවධානමක් ද මව්වරුනට හන්දි රෝග - සමේ රෝග - ස්වසන ආබාධ හා හෘදයාබාධ ඇතිවීමේ ඉඩකඩ මෙන් ම දරුවන් ගබ්සාවීම - ප්‍රසූතියේ දී ම දරුවා මියයෑම හා ප්‍රජනන හැකියාව අඩු වීමේ සම්භාවිතාවයන් ද පවතී.
ජාතියේ සම්පත නිරෝගී - බුද්ධිමත් මාතාවන් සහ දරුවන් ය. රටේ වගකීම දැරීමට අවශ්‍ය බුද්ධිමතුන් - වෛද්‍යවරුන් - ඉංජිනේරුවන් - ගුරුවරුන් – නීතිඥයින් - කලා ශිල්පීන් - ක්‍රීඩක/ක්‍රීඩිකාවන් - තාක්ෂණ ශිල්පීන් හා සෙබළ - සෙබළියන් බිහි වන්නේ මෙම අනාගත මව් පරපුර තුලිනි. ඔවුන්ව පෝෂණය කර රැක බලා ගැනීම වත්මන් පරපුරේ යුගකාර්ය බවට පත් විය යුතු ය. එහෙත් මෙම මූලික මානව අවශ්‍යතාවය පිළිබඳව මානව හිමිකම් - උද්ධවනය - ප්‍රචණ්ඩත්වය - ජනවාර්ගිකත්වය - සාමය - පාරිසරික ප්‍රශ්න - ළමා කාන්තා අපචාර හා ගෝලීකරණය පිළිබඳව ලියන - දේශන - රැස්වීම් පවත්වන උගතුන් - රාජ්‍ය නොවන සංවිධාන මගින් පොම්ප කරන මුදලින් යැපෙන කාන්තාභිවෘද්ධි සංගම් යයි කියා ගන්නා සංවිධාන - විදේශ නියුක්ති සුබ සාධක කාර්යාංශ මෙම කාන්තාවන් ගේ සුබසාධනයට හා ආරක්ෂාවට ප්‍රමාණවත් මෙහෙවරක් ඉටු කර තිබේ ද? හුදු ආත්ම ලාභය සඳහා ම ක්‍රියාත්මක වන වත්මන් සමාජ ආර්ථික චක්‍රයේ ගොදුරු බවට නූතන කාන්තාව පත්ව ඇත.

# දැලේ පැටළුණු වොලිබෝලය දැලෙන් බේරා ගනිමු
”අපේ ජාතික ක්‍රීඩාව අද දැලේ පැටලිලා.
වොලිබෝලය අද අපේ ජාතික ක්‍රීඩාව. ඒ වගේම වොලිබෝල් ක්‍රීඩාව අපේ රටේ පවතින පැරැණිම ක්‍රීඩාවයි. ශ්‍රී ලංකාව ක්‍රිකට් ක්‍රීඩාවට තිබෙන තැන එදා තිබුණේ වොලිබෝලයටයි. එදා සෑම ගමකම හැන්දෑවට වොලිබොල් ක්‍රීඩා කළේ අපේ තරුණ පිරිසයි. අද ක්‍රීඩා ලෝලීන් වැඩි පිරිසකගේ ක්‍රීඩා වීරයන් වන සනත්, අර්ජුන, මුරලි වාගේම එදා ශ්‍රී ලංකාවේ ක්‍රීඩා වීරයන් වෙලා හිටියේ ගම්පහ සිරිවර්ධන, චාල්ස් වැනි අයයි.
පසුගියදා පැවැත්වුණු සාෆ් ක්‍රීඩා උළෙලේදීත් ශ්‍රී ලංකාවට තුන්වැනි ස්ථානය හිමිවිය. ඉන්දියාව, පාකිස්තානය ඉන්නේ අපිට ඉහළිනි. ආසියාවේ වොලිබෝල් ගහන රටවල් දහහතරක් අතුරින් අප ඉන්නේ දහතුන් වැනි ස්ථානයේය.
ශ්‍රී ලංකාවේ ජාතික වෘක්ෂයක්, පුෂ්පයක්, නම් කරද්දී එවකට සිටි ජනාධිපතිවරයා ක්‍රීඩා ඇමැතිවරයාට නියම කළේ ලංකාවට උචිත ජාතික ක්‍රීඩාවක් ද නම් කරන ලෙසය. මේ සඳහා විශේෂ කමිටුවක්ද පත් කළේය. එයට මහාචාර්ය විනී විතාරණ, පණ්ඩුල ඇඳිගම ඇතුළු ප්‍රවීණයෝ ඇතුළත් කළහ. ඔව්හු කරුණු සොයා ලංකාවට සුදුසු ජාතික ක්‍රීඩාව කුමක්ද කියා තීරණය කළහ. ලංකාවේ පුරාණයේ සිටම පැවැති, අඩුවියදමකින්, ශාරීරික වර්ධනයට තුඩුදෙන අයුරින් කළ හැකි ක්‍රීඩාවක් පිළිබඳව කරුණු භාජනය විය. අන්තිමට මේ ගවේෂණයේදී අවසන් තරගයට තේරුණේ වොලිබෝල් ක්‍රීඩාව සහ එල්ලේ ක්‍රීඩාවය. අවසන් තරගයේදී එල්ලේ ක්‍රීඩාව පරාජය කරමින් වොලිබෝල් ක්‍රීඩාව ජාතික ක්‍රීඩාව ලෙස ජයගත්තේය. වොලිබෝල් ජාතික ක්‍රීඩාව වුණේ එහෙමය.
පනහ, හැට, හැත්තෑව දශකවලදී වොලිබෝල් ක්‍රීඩාව මේ රටේ ජනප්‍රියම ක්‍රීඩාව විය. ශ්‍රී ලංකාවේ එවකට සිටි වොලිබෝල් ක්‍රීඩක ක්‍රීඩිකාවෝ ඉන්දියාවට, පාකිස්තානයට පවා අභියෝග කළහ. ශ්‍රී ලංකාවේ වොලිබෝල් ක්‍රීඩාවේ “පතාක යෝධයා” ලෙස සලකන ගම්පහ ඩබ්ලිව්. එල්. සිරිවර්ධන එදා ඉන්දියාවේ හිටි වොලිබෝල් යෝධයා “”බාවා” බිම ඇද වැටෙන්න පවා ඩෑෂ් ප්‍රහාරවල් එල්ල කළේය. ඉන්දියාව, ශ්‍රී ලංකාව, පාකිස්තානය වැනි රටවල් සහභාගිවූ අලිජින්නා කුසලාන වොලිබෝල් තරගාවලිය පවා එදා ශ්‍රී ලංකා කණ්ඩායම දිනාගත්හ. ශ්‍රී ලංකාවේ කාන්තා වොලිබෝල් ක්‍රීඩාවත් එදා ඒ වාගේම දියුණු තත්ත්වයක පැවතුණි. ශ්‍රී ලංකා කාන්තා වොලිබෝල් ක්‍රීඩාකාවෝ එදා විදේශ තරගවලට සහභාගිවී ජයග්‍රහණ ලබා ගත්හ. 91 දී සාෆ් කලාපයේම ශූරියෝ වූහ.
එදා වොලිබෝල් ක්‍රීඩාවෙන් නම රැන්දූ දක්ෂයෝ අදත් අපේ ක්‍රීඩා ලෝලීන්ගේ හිත්වල ජීවත් වෙති. ගම්පහ සිරිවර්ධන, චාල්ස්, ගල්ඔය ලෙනී ජයකොඩි, පොතුපිටියේ ජයසේකර, වික්‍රමපාල, ත්‍රිකුණාමලයේ විජේසූරිය, කඩුවෙල හේරලස්, සූරියප්පෙරුම, මදුරප්පෙරුම, මිනුවන්ගොඩ යූ. එල්. කරුණාරත්න, විල්බට්, ඉන්පස්සේ පැමිණි කණ්ඩායමේ මීගමුවේ ජෝර්ජ්, ජෝ, එම්මානුවෙල්, ජැක්සන් සේනාරත්න, යුද හමුදාවේ එල්.පී. පෙර්රා, පොලිසියේ ගාවින්, හංවැල්ලේ බචෝ, බොස්කෝ ප්‍රේමරත්න, ගම්පහ පියරත්න, දයාරත්න, දෙල්ගොඩ අබේවර්ධන ඉන් කීප දෙනෙක් පමණි. කාලයකදී ගම්පහ එරික්, ජයතිස්ස, රංජිත් , ජයන්ත, යුද හමුදාවේ සිරිවර්ධන, ගුවන් හමුදාවේ ගුණතිලක, මාදම්පෙ ශ්‍රීනාත්, ඇලෙක්ස්, කොස්වාඩියේ සුනිල් ප්‍රේමසිරි, රාගම කැමිලස් ඇන්තනී, පර්සි, තරුණ සේවා සභාවේ වන්නිතිලක, ජයන්ත, නාලක ආදීහුද දස්කම් දැක්වුහ.
කාන්තා වොලිබෝල් ක්‍රීඩාවෙන්ද අපේ මතකය තුළ ක්‍රීඩකාවන් කීප දෙනෙක් සිටිති. ඇලෝමා, ග්‍රේස්, සීතා, සුනේත්‍රා කුලතුංග, යසවති අලහකෝන්, මාලිනි, නන්දා ගනේගොඩ, මදුකා කිරිඇල්ල, චම්පා රංජනී, රන්තිලකා ජයවීර, රේණුකා අබේගුණවර්ධන, ඒ ක්‍රීඩිකාවන් ගෙන් කීප දෙනෙකි. මේ අයගෙන් පසු ඒ අයුරින් වොලිබොල් ලෝලින්ගේ සිත්වල නොමැකෙන නම් එතරම් බිහිවුණේ නැත. කාලයෙන් කාලයට ශ්‍රී ලංකා කණ්ඩායම නියෝජනය කළත් ඔවුන් අර අය තරම්ම මෙසේ වොලිබෝල් ඉතිහාසයට එක් වි නැත.
එකල පාසල් වොලිබෝල් ක්‍රීඩාවත් හොඳින් ප්‍රචලිත වි තිබුණි. පොතුපිටිය මහ විදුහල, ගම්පහ ලෝරන්ස්, මිනුවන්ගොඩ නාලන්ද, බෝමිරිය මහ විදුහල, හොරණ විද්‍යාරත්න, ගම්පහ බණ්ඩාරනායක, කෝට්ටේ ක්‍රිස්තුරාජ, ඇල්පිටිය වැනි පාසල්වලින් එදා පාසල් වොලිබෝල් දක්ෂයින් වැඩියෙන් බිහිවුණි. ඒ කීපයකින් පමණි.
ඒ දිනවල වොලිබෝල් ක්‍රීඩාවට මේ කාලය මෙන් පහසුකම් නොතිබුණි. පිටරටින් උපදේශකයින් සිටියේ නැත. විශේෂ තාක්ෂණයක් තිබුණේ නැත. බස්එකේ නැත්නම් කෝච්චියේ ඇවිත් සිසිල් මස්කට් කෑල්ලක් කා සිසිල් බීම බෝතලයක් බී ඔවුන් වොලිබෝල් ගහන්ට පුරුදු වූහ. කවුරුත් අනුග්‍රහයකයින් නොසිටියහ. එදා ඔවුන් ක්‍රීඩා කළේ ටියුබ් සහිත බරවැඩි බෝලවලිනි. අඩු සම්පත් මැද වුවද ඔවුන් එදා එල්ල කළ වොලිබෝල් ප්‍රහාර අදත් අපේ මතකයේ රැඳී පවතී.
ඒ දිනවල සෑම ගමකම වාගේ වොලිබෝල් පිටියක් තිබුණි. හැන්දෑවට නතිනම් ඉරිදා සෙනසුරාදා සවස් වරුවේ ගමේ තරුණ තරුණියෝ හිටියේ වොලිබෝල් පිටියේය. ඒ නිසාම ගම්වල වොලිබෝල් ක්‍රීඩා සමාජ ක්‍රියාත්මක විය. සෑම සති අන්තයකම ගම්වල තරගාවලි පැවැත්විණ. අද මෙන් එදා තරග ජයග්‍රාහකයින්ට දහසින් බැඳි පියළි හිමිවුණේ නැත.
ඒ වකවානුවේ ආයතනවලත් වොලිබෝල් ක්‍රීඩාව ජනප්‍රියව තිබුණි. වෝකර්, බාටා, ලේක් හවුස්, බ්‍රා ෆෝම්, ඩයමන්, තුල්හිරිය, මත්තේගොඩ වැනි ආයතනවල දක්ෂ වොලිබෝල් ක්‍රීඩකයෝ සිටියහ. අද වාගේ අංග සම්පූර්ණ සුගතදාස, මහරගම තරුණසේවා වැනි ක්‍රීඩාංගණ එදා තිබුණේ නැත. වොලිබෝලයට ජයභූමිය වූයේ කොළඹ පාසන්ස් පාරේ තිබූ රාජ්‍යසේවා ක්‍රීඩාංගණයය. අද කොළඹ කොටුවේ මහජන බැංකු මූලස්ථානය පිහිටා ඇති බේරේ වැව අද්දර ඒ ක්‍රීඩාංගණය තිබුණි. එදා තරග නැරැඹීමට ක්‍රීඩා ලෝලීන් විශාල පිරිසක් කොළඹට පැමිණියහ. මිගමුවෙන්, කළුතරින්, ගම්පහින් කෝච්චි පුරවා පැමිණි ක්‍රීඩා ලෝලීන් කොටුව දුම්රිය පොලේ සිට පාසන්ස් ක්‍රීඩාංගණයට ගියේ පෙරහැරිනි.
ඉතින් මේ වොලිබෝලයේ ස්වර්ණමය යුගයට තවදුරටත් ජීවයක් ලැබුණේ ජාතික තරුණසේවා සභාව ආරම්භ කළ නේවාසික ක්‍රීඩා පුහුණුව තුළිණි. චරිත රත්වත්ත, මහතා සභාපති වූ කාලය වොලිබෝල් ක්‍රීඩාවේ දෙවැනි යුගය විය. ක්‍රීඩා සුහදතා පදනම යටතේ ජපානයෙන් විශේෂ පුහුණුකරුවන් පැමිණියහ. ඔවුන් වොලිබෝලයේ නව තාක්ෂණය, උපක්‍රම අපේ අයට කියා දුන්හ. ඒ පුහුණුවීම් යටතේ වන්නිතිලකලා, ඇලෙක්ස්ලා, ජයන්තලා චන්නලා එදා වොලිබෝල් පිටියේ වීරයින් වූහ. අපේ ක්‍රීඩා ලෝලයින්ටද අමුතුම උද්යෝගයක් උද්දීපනය කරමින් කිසිම තාක්ෂණයක් නොමැතිව එදා සිරිවර්ධනලා එල්ල කළ වේග ඩෑෂ් ප්‍රහාරයන් මෙදා වන්නිතිලකලා නව තාක්ෂණය සහ උපක්‍රම ඇතිව එල්ල කළහ.
